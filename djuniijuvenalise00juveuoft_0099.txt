JUVENALIS SATYRA VI.. 61

Altior hic quare cincinnus? taurea punit

Continuo flexi crimen facinusque capilli.

Qid Psecas admisit? quaenam est hic culpa puellae,
Si tibi displicuit nasus tuus? altera laevum

Extendit‚ pectitque comas, et volvit in orbem. 49 ς
Est in consilio matrona, admotaque lanis

Emerita quae ceffat acu : sententia prima

Hujus erit; post hanc aetate‚ atque arte minores
Censebunt, tanquam famae discrimen agatur,

Aut animae: tanta est quaerendi cura decoris, 500
Tot premit ordinibus, tot adhuc compagibus, altum

AEdificat caput, Andromachen a fronte videbis,
Post minor est: credas aliam. Cedo, fi breve parvi

Sortita est lateris spatium, breviorque videtur

Virgine Pygmaea, nullis adjuta cothurnis ς 505
Et levis erecta consurgit ad oscula planta.

Nulla viri cura interea, nec mentio fiet

Damnorum: vivit tanquam vicina mariti ;

Hoc solo propior, quod amicos conjugis odit,

Et servos ; gravis est rationibus. Ecce furentis 510

Bellonae, matrisque Deum chorus intrat3 et ingens
Semivir, obscoeno facies reverenda minori,
Mollia qui rupta secuit genitalia testa

Jampridem, cui rauca cohorS, cui tympana cedunt

Plebeia‚ et Phrygia vestitur bucca tiara. 51 ς
Grande

